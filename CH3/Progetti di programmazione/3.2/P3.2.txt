Progetto 3.2. Con questo progetto realizzerete un'alternativa orientata agli oggetti per il programma "Hello, World!" che avete visto nel Capitolo l.
Iniziate con una semplice classe Greeter dotata di un solo metodo, sayHello, che deve restituire una stringa,
senza visualizzarla. Usate BlueJ per creare due oggetti di tale classe, invocandone i relativi metodi sayHello.
Ovviamente si tratta di un'attività alquanto noiosa, dal momento che entrambi gli oggetti generano il medesimo saluto.
Migliorate la classe Greeter in modo che ciascun oggetto produca un saluto personalizzabile.
Ad esempio, l'oggetto costruito con new Greeter("Dave") dovrebbe dire " Hello, Dave!"
(usate il metodo concat per unire due stringhe in modo da formare una stringa più lunga, oppure date un'occhiata al Paragrafo 4.6
per vedere come si possa usare l'operatore + per ottenere lo stesso risultato).
Aggiungere alla classe Greeter anche un metodo sayGoodbye.
Infine aggiungete alla classe Greeter un metodo refuseHelp, che restituisca una stringa di questo tipo:
"! am sorry, Dave. I am afraid I can't do that."
Collaudate la vostra classe con BlueJ: costruite oggetti che salutino il mondo e Dave e invocate i loro metodi.
