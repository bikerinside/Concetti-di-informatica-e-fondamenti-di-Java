Progetto 3.1. Con questo progetto migliorerete la classe BankAccount e vedrete come l'astrazione e l'incapsulamento portino
un cambiamento rivoluzionario nel mondo del software.
Iniziate con un miglioramento molto semplice: addebitate una commissione per ogni versamento e per ogni prelievo.
Fornite all'utente un modo per impostare il valore della commissione e modificate i metodi deposit e withdraw per fare in modo
che venga applicata tale commissione. Collaudate la classe risultante e verificate che i costi delle commissioni vengano gestiti correttamente.

Fate ora una modifica più complessa. La banca consentirà ogni mese un numero fisso di operazioni gratuite (versamenti o prelievi)
e applicherà la commissione soltanto alle operazioni eccedenti. Le commissioni non vengono prelevate all'atto della singola operazione,
ma al termine di ogni mese. Progettate e realizzate un nuovo metodo per la classe BankAccount, deductMonthlyCharge,
che sottragga al saldo del conto le commissioni del mese appena trascorso, azzerando il conteggio delle operazioni.
Scrivete un programma di collaudo che verifichi la correttezza del funzionamento della classe simulando operazioni per alcuni mesi.
